---
---

# Redovisning kmom10

## Krav 1, 2, 3: Grunden

Gällande inloggning valde jag att forsätta med exemplet som var med i övningen i kursmoment 6. Jag lade till update så att användaren kan ändra sina uppgifter. När användaren registrerar sig behöver den skriva in sin email, den emailen används sedan för att hämta hem användarens gravatar, har användaren ingen gravatar blir deras gravatar en standardbild som gravatar levererar. Alla användare kan se inlägg och kommentarer som är gjorda, endast inloggade användare kan skriva nya inlägg och kommentarer.

Navbaren är dynamisk och ändras lite beroende på om användaren är inloggade eller inte. "Home", "About", "Posts" och "Tags" är synliga hela tiden. "Login" och "Register" syns om användaren inte är inloggad och "Profile" och "Logout" är synliga när en användare är inloggad. Jag löste detta genom att ta in $di i configurationsfilerna (global $di) för navbaren och kolla om sessionen har "user". På så sätt bygga ihop den array som sedan renderas på sidan beroende på om användaren är inloggad eller inte.

En användare kan ställa frågor, svar och kommentarer eller som i min version göra inlägg, svar och kommentarer. I min databas finns användare, inlägg, kommentarer och taggar. Användare kopplas ihop med inlägg och kommentar för att länka ihop dem med dessa och taggar och posts länkas ihop med en många till många kopplingstabell (TagsPost). Detta för att flera inlägg kan ha flera taggar.

Alla kommentarer, inlägg och användare kopplas ihop i databasen genom kommentar som sparar användarens id, inläggets id och kommentarens id ifall det är en kommentar på en kommentar. När alla kommentarer ska skrivas ut samlas alla kommentarer som har inläggets id. Jag har sedan gjort en sorteringsfunktion på min kommentarsmodell som sorterar alla kommentarer. Har kommentarerna inget kommentarsid (kommentar på kommentar) så läggs den in i den sorterade arrayen med ett nytt objektsegenskap (padding). De som inte har något kommentarsid får padding 0. Har de ett kommentarsid så söks den sorterade arrayen igenom efter det id och kommentaren läggs på efter den med en egenskap av padding + 3. På så sätt söks alla kommentarer igenom och plussar på padding egenskapen med det kommenterade objektets padding + 3. Detta för att kunna kommentera på kommentarer och få ytterliggare padding på kommentarer längre in. När kommentaren sedan skrivs ut på sidan läggs en style på som ger den en margin-left på den egenskapen padding (rem).

Alla förfrågningar till databasen sker med Active Record designmönstret som förses av ramverket. Jag har modifierat några av funktionerna som kommer med ramverket för att få till de frågor till databasen jag vill ha. Jag har lagt dem i en modell (src/Models/ActiveRecordExtension.php) som ärver från ActiveRecordModel som kommer med ramverket och byggt på med egna funktioner för att skriva nya frågor till databasen.

Några av de funktioner används till förstasidan för att ta fram de mest aktiva användarna, de senaste inläggen och de mest använda taggarna. Detta har oftast gjorts med en kombination av join, order by, group by och limit.

För att skriva markdown i inläggen och kommentarerna har textfiltret som ingår i Anax använts. När texten skrivs ut görs det genom textfiltret när inlägg och kommentarer skrivs ut.

Taggar och inlägg har länkats ihop genom en många till många kopplingstabell som nämnts tidigare. inläggets id läggs in i tabellen och taggens id läggs också in. Detta för att länka ihop dem. När ett inlägg ska ändras hämtas först alla taggar som inlägget har in och automatiskt fylls i och sedan när inlägget sparas tas alla taggar bort från inlägget och läggs till igen. Detta ifall användaren väljer att ta bort en tag från inlägget som var ifyllt innan. När ett inlägg tas bort tas alla taggar bort från kopplingstabellen som har det inläggsid.

Jag har valt att användaren inte kan ta bort några taggar eller kommentarer. Alla kan ändra på taggarna men enbart kommentarens författare kan ändra på kommentaren. Detsamma gäller för inläggen, endast författaren kan ändra och ta bort inlägg.

## Allmänt om projektet

Jag tycker att projektet har varit ett roligt projekt. I början kändes projektet som ett väldigt stort sådant när jag läste kravspecifikationen. Efter att ha börjat märkte jag att projektet inte var så farligt. Det tog fortfarande lång tid för mig att göra klart men det mesta gick att hitta från tidigare kursmoment och från att kolla i källkoden på modulerna. Jag tycker varken projektet var för svårt eller för lätt, det var ett helt klart rimligt projekt för denna kurs. Det var lite ringrostigt att bygga upp databasen men det gick bra tillslut. Ett svårt moment var kommentarerna, jag ville få dem att indentera när det var en kommentar på en kommentar så att det blir tydligt vad som är en kommentar och vad som kommenteras. Efter lite spåning och nåt tips från kurskamrater tycker jag att jag har fått ihop en bra lösning. Jag sorterade alla kommentarer och lade på en padding när det var en kommentar, är det en kommentar på en kommentar får den nya kommentaren den gamsla kommentarens padding + en padding. På så sätt är det möjligt att kommentera på kommentarer. En annan svårighet var hur jag skulle få till en double join genom Active Record. Efter lite undersökningar i källkoden upptäckte jag att det var ganska enkelt, var bara att lägga på en ytterliggare join i querrybuildern när jag skapade funktionen.

## Allmänt om kursen

Jag tycker kursen har varit väldigt givande. Materialet har varit bra och handledningen och läraren är som vanligt väldigt bra, kommunikationen har också varit väldigt bra. Man får hjälp i Gitter-chatten fort, antingen av läraren eller kurskamrater. En förbättring som kan göras är att dokumentera modulerna mer i Github, några av dem har nästan ingen dokumentation (I Readme). Visserligen gör ju det att man behöver läsa i källkoden efter lösningen vilket är en bra övning och har hjälpt mig mycket, det kanske är det som är meningen. Jag kan varmt rekommendera denna kurs till vänner. På en skala 1-10 ger jag denna kurs 8 poäng.
