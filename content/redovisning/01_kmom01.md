---
---

# Redovisning kmom01

## Gör din egen kunskapsinventering baserat på PHP The Right Way, berätta om dina styrkor och svagheter som du vill förstärka under kursen och det kommande året.

Jag tycker själv att jag har mycket kvar att lära mig när det kommer till PHP, jag känner mig inte lika säker på PHP som jag har börjat göra med Javascript. Jag känner mig bekväm med koncepten och tycker att jag förstår dem men kunskapen att implementera koncepten känner jag mig inte lika bekväm med. Detta är nog inte så ovanligt då man hela tiden behöver söka efter information och det kommer man behöva göra i arbetslivet med så jag känner mig inte så orolig över detta. Jag tycker det ska bli intressant att lära sig mer om PHP och bli bättre med språket. Jag hoppas kunna förbättra mig inom alla områden av PHP. En styrka jag känner att jag har i PHP är databaser. Det har jag gjort endel så det känner jag att jag har mest koll på.

## Vilket blev resultatet från din mini-undersökning om vilka ramverk som för närvarande är mest populära inom PHP (ange källa var du fann informationen)?

De ramverken som är mest populära som jag hittade i min undersökning är:

1. Laravel
2. CodeIgniter
3. Symfony

Dessa tre är de jag konsekvent såg som top 3 bland de sidor jag hittade. Yii2 och CakePHP såg jag också ganska högt upp i listan på många sidor. Men det verkar vara de tre listade ovan som är de mest populära ramverken i PHP.

Källor:

-   https://raygun.com/blog/top-php-frameworks/
-   https://www.phpclasses.org/blog/post/848-popular-php-frameworks.html
-   https://hackernoon.com/top-8-php-frameworks-in-2019-b6be163605c8

## Berätta om din syn/erfarenhet generellt kring communities och specifikt communities inom opensource och programmeringsdomänen.

Jag tycker communities är en bra grej. Jag har ingen större erfarenhet av communities inom open source eller programmering men jag tycker communities är bra överlag. Ett community kan hjälpa dess användare att utvecklas och bli bättre genom att kommunicera och lära sig från varandra. Att ett community går ihop och samlar ihop pengar åt en användare som han berättar om i videon tycker jag visar på ett välmående och ett bra community som jag kan tänka mig att vara medlem i.

## Vad tror du om begreppet “en ramverkslös värld” som framfördes i videon?

Jag tycker titeln är vilseledande, att den är skriven så kan göra att den ses mer också. jag tycker det han pratar om i videon verkar rimligt. Mycket fokus ligger på vilket ramverk som man ska använda, oavsett om man programmerar i PHP eller Javaskript så är det mycket fokus på vilket ramverk man "ska" använda, vilket som är bäst. Jag har själv fastnat i det och kollat på många videor på Youtube som berättar vilket ramverk som är "bäst" i vardera språk. Alla ramverken använder små verktyg för att utföra implementeringen, egentligen ska man nog inte bry sig så mycket om vilket ramverk man använder. Hittar man ett ramverk man gillar att arbeta i bör man hålla sig till det.

## Hur gick det att komma igång med din redovisa-sida?

Det var helt klart lite ringrostigt. Det tog ett tag för mig att installera CANAX och komma igång. Det släppte ganska snart för mig och det jag tidigare lärt mig kom tillbaka till mig. När det kommer till stylingen var det också lite ringrostigt, det tog ett tag för mig att få bukt med det men det blev bra tillslut och jag ordnade ett eget tema. Temat jag skapat är för tillfället inte så olikt det orginala temat, jag har valt att hålla mitt tema enkelt.

## Några funderingar kring arbetet med din kontroller?

Jag hade lite problem med min testning av kontrollerna. Jag ordnade ganska snabbt de båda kontrollerna som behövdes. Mitt problem var att jag först hade problem att få ihop min testning av sessionen då jag sparade resultatet och IPt i sessionen till nästa sida. Jag förstod inte först att jag behövde skriva "\$this->di->get("session")". Istället valde jag att från min POST route rendera sidan direkt istället för att låta min GET route rendera sidan. Jag fick det att fungera men jag tyckte att det var en liten fullösning och nästa dag försökte jag mig på sessionen igen. Lyckades då lösa det men vid testningen så krånglade det igen, denna gången med min redirect från POST routen till GET routen. Efter att ha frågat i Gitter meddelade Mikael att han skulle försöka gå igenom testningen av redirects i kommande vecka. För att få 100% täckning valde jag då att återgå till att låta min POST route rendera sidan. Det blev ganska mycket krångel iom testningen men det har gjort att jag fått omarbeta min kod och det har gjort att jag förstår min kontroller och testningen bättre vilket är bra!

## Vilken är din TIL för detta kmom?

Denna veckas TIL för mig är att våga omarbeta min kod oftare. Detta har denna veckan hjälpt mig förstå både ramverket kontroller och testning bättre.
