---
---

# Redovisning kmom02

## Vilka tidigare erfarenheter har du av MVC? Använde du någon speciell källa för att läsa på om MVC? Kan du med egna ord förklara någon fördel med kontroller/modell-begreppet, så som du ser på det?

Jag har lite tidigare erfarenheter av MVC, jag tror att jag har stött på det tidigare men ingenting jag medvetet har använt eller vet så mycket om sedan innan. När jag läser om MVC eller Model-View-Controller känner jag igen begreppen och känner igen koncepten att en Modell sköter det logiska och kommunikationen med databasen, View renderar det som modellen tar fram och Controller hanterar händelser som användarinteraktioner och sköter ändringarna i modellen och Vyn. Allt detta känner jag igen från tidigare kurser där vi jobbat med Javascript. Dock är namnet MVC inte så känt för mig.

När jag läste på om MVC använde jag mig av Wikipedia [MVC](https://sv.wikipedia.org/wiki/Model-View-Controller).

En fördel som jag ser det är att applikationen blir mer strukturerad och planerad eftersom design arkitekturen bestämmer hur applikationen ska struktureras. Det finns regler för hur en applikation ska skapas och utvecklas. En annan fördel är att modulerna kan återanvändas mellan flera vyer och kontroller. Det känns också som att det kan bli mer modulärt och skalbart när man använder MVC.

## Kom du fram till vad begreppet SOLID innebar och vilka källor använde du? Kan du förklara SOLID på ett par rader med dina egna ord?

SOLID är ett par objektorienterande design principer som gör att koden som skrivs blir mer flexibel och lättare att underhålla.

(S)ingle responsibility principle - En klass ska endast ska ha ett ansvarsområde, en klass har en uppgift.
(O)pen/closed principle - Klasser ska vara öppen för utökning men stängd för modifikation. Med detta menas att klasser ska kunna utökas istället för ändras.
(L)iskov substitution principle - Klasser ska kunna ersätta basklasser klasser utan att förlora funktionalitet, Med detta menas att klasser ska kunna ärva från basklasser och utvecklas därifrån utan att funktionaliteten ändras.
(I)nterface segregation principle - Skapa många, små interface istället för ett stort.
(D)ependency inversion principle - Klasser ska bero på interface istället för konkreta klasser.

Källor:

-   [https://medium.com/prod-io/solid-principles-takeaways-ec0825a07247](https://medium.com/prod-io/solid-principles-takeaways-ec0825a07247)
-   [https://www.hashbangcode.com/article/solid-principles-php](https://www.hashbangcode.com/article/solid-principles-php)

## Har du någon erfarenhet av designmönster och kan du nämna och kort förklara några designmönster du hört talas om?

Jag har inte någon större erfarenhet av designmönster. Den jag har hört innan är väl MVC. När jag har kollat runt lite nu har jag hittat designmönster som liknar MVC, så som MVP (Model-View-Presenter) och MVVM (Model-View-ViewModel). MVP och MVC verkar vara väldigt lika, P (Presenter) och C (Controller) tar varandras plats och ansvar. MVVM är utvecklad från MVC, M (Model) och V (View) är liknande bland alla tre mönstren. ViewModel verkar ha lite mer ansvar och har hand om metoder och funktioner och förses med kommandon för att kunna hantera Model och händelser i View.

## Vilket ramverk valde du att studera manualen för och fann du något intressant?

Jag valde att studera ramverket Laravel då det är det ramverk jag tycker verkar mest populärt just nu. När jag kollar i dokumentationen under grundläggande koncepten ser jag att routingen verkar vara ganska simpelt och lättförståeligt. En annan grej jag hittade som jag tyckte var bra är att Laravel har ett inbyggt skydd för CSRF (Cross-site request forgery) i formulär. Detta skydd ser till att det är den autentiserade användaren som skickar formuläret. Laravel verkar ha smidiga hjälpfunktioner inbyggd i sig, en jag såg är `User::findOrFail($id)]` som sköter felhanteringen om en användare inte hittas. Det verkar vara enkelt att peka in route till en kontroller och dess funktioner. Ett exempel är `Route::get('user/{id}', 'UserController@show');` där routen `user/{id}` pekar på funktionen `show` i kontrollern `UserController`. Detta tycker jag ser väldigt lättläst ut och enkelt att lära sig. Dessa är bara en liten del av dokumentationen och jag kollade mest bara på de grundläggande koncepten av Laravel.

Som en annan del av min studie av Laravel kollade jag igenom en guide på [Youtube](https://www.youtube.com/watch?v=ImtZ5yENzgE&t=13415s) som gjorde en "Instagram-klon" i Laravel. När jag kollade på guiden ökade mitt intresse för Laravel ännu mer, det verkade väldigt kraftfullt med Artisan verktyget som hjälper till att utveckla hela applikationen, från att skapa databasen till att skapa kontrollers och modeller osv. Med Artisan kan du skapa allt och Verktyget lägger till filer och configuration automatiskt där det behövs. Jag hade sett Artisan i dokumentationen men förstod inte riktigt vad den gjorde först. jag tycker Laravel verkar vara ett ganska strukturerat ramverk som nästan tvingar en att skapa applikationen på ett visst sätt. Detta tycker jag verkar bra då ramverket styr en till att utveckla sin applikation på ett visst sätt och det blir därför svårare för dig att förstöra för dig själv genom att till exempel programmera den på ett konstigt sätt som gör att du skjuter dig i foten vid ett senare tilldfälle.

## Vilken är din TIL för detta kmom?

I detta kursmoment lärde jag mig mer om Laravel vilket jag tycker verkar intressant då det ramverket även kommer med Vue förinställt, Vue råkar vara det ramverk jag har jobbat mest med i Javascript.
